---
title: A Windows telepítése működésképtelen PC-re
ms.author: pebaum
author: pebaum
manager: scotv
ms.audience: Admin
ms.topic: article
ms.service: o365-administration
ROBOTS: NOINDEX, NOFOLLOW
localization_priority: Priority
ms.collection: Adm_O365
ms.custom:
- "9001473"
- "3501"
ms.openlocfilehash: e741b99dcc01aaabce001c8b8fe45161a1d3badd
ms.sourcegitcommit: 8bc60ec34bc1e40685e3976576e04a2623f63a7c
ms.translationtype: HT
ms.contentlocale: hu-HU
ms.lasthandoff: 04/15/2021
ms.locfileid: "51831988"
---
# <a name="install-windows-on-a-nonfunctional-pc"></a>A Windows telepítése működésképtelen PC-re

Telepítési adathordozó (USB-meghajtó vagy DVD) használatával telepítheti a Windows új példányát, végezhet tiszta telepítést, vagy újratelepítheti a Windows rendszert.

1. **Keresse meg a termékkulcsot vagy a digitális licencet**.

    - Az, hogy hol találja a termékkulcsot, attól függ, hogy miként szerezte be a Windows példányát. Ha segítségre van szüksége a termékkulcs megkereséséhez, olvassa el [A Windows-termékkulcs megkeresése](https://support.microsoft.com/help/10749/windows-10-find-product-key) című témakört. 

2. **USB-meghajtó vagy DVD használatával hozzon létre saját telepítési adathordozót**.

    - Ehhez a lépéshez egy másik, működőképes számítógépre lesz szüksége, ha az a PC, amelyre telepíteni szeretné a Windowst, nem működőképes.

    - Azt javasoljuk, hogy üres USB-meghajtót vagy üres DVD-t használjon telepítési adathordozóként, mert a lépés során a teljes rajta levő tartalom törlődik.

    - Ha formáznia kell az USB-meghajtót, további információért olvassa el [A Windows telepítése USB-meghajtóról](https://docs.microsoft.com/windows-hardware/manufacture/desktop/install-windows-from-a-usb-flash-drive) című témakört.

    - Amikor készen áll a telepítési adathordozó létrehozására, [töltse le és futtassa az adathordozó-létrehozási eszközt](https://www.microsoft.com/software-download/windows10). Az eszköz használatára vonatkozó utasítások magában az eszközben találhatók.

3. **Telepítse a Windowst egy működésképtelen PC-re a 2. lépésben létrehozott USB-meghajtó vagy DVD segítségével**.

    - Csatlakoztassa a létrehozott telepítési adathordozót a működésképtelen PC-hez, majd kapcsolja be azt.

    - A kezdeti telepítési képernyőn adja meg a kívánt nyelvet és egyéb beállításokat, majd kattintson a **Tovább** gombra. Ha nem látja a telepítési képernyőt, akkor előfordulhat, hogy a PC nem úgy van beállítva, hogy egy külső meghajtóról végezze a rendszerindítást. A PC gyártójának webhelyén tájékozódhat arról, hogy miként módosíthatja a PC rendszerindítási sorrendjét. A megfelelő beállítás után próbálja újból elindítani a gépet.

    - Kattintson a **Számítógép javítása** lehetőségre.

    - A **Válasszon egy lehetőséget** képernyőn kattintson a **Hibaelhárítás** lehetőségre. Innen egy rendszer-visszaállítási pontról elvégezheti a visszaállítást.

**Fontos**: Ha működőképes PC-n próbálja telepíteni a Windowst, akkor a 3. lépést eltérő módon is elvégezheti. A különféle esetekre vonatkozó további utasítások a [Helyreállítási lehetőségek a Windows 10-ben](https://support.microsoft.com/help/12415/windows-10-recovery-options) című témakörben olvashatók.
