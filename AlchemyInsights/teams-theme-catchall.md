---
title: Teams-témák gyűjteménye
ms.author: pebaum
author: pebaum
manager: mnirkhe
ms.audience: Admin
ms.topic: article
ROBOTS: NOINDEX, NOFOLLOW
localization_priority: Priority
ms.collection: Adm_O365
ms.custom:
- "2605"
- "9000701"
ms.openlocfilehash: c7f7e14b17b51b916b7acb4a485eaed07f5be53b
ms.sourcegitcommit: 45b50760c00b5639b7199cb3812e44404ba04695
ms.translationtype: HT
ms.contentlocale: hu-HU
ms.lasthandoff: 03/18/2020
ms.locfileid: "42745006"
---
# <a name="teams-common-issues-and-resolutions"></a>Ismert Teams-problémák és a megoldásuk

Konkrétabb válaszért fogalmazza át a kérdését, és tüntessen fel minden Ön által tapasztalt hibát, illetve Ön által használt Teams-funkciót.

Ha segítségre van szüksége a Teams központi telepítéséhez a COVID-19 miatt a távmunkások (otthonról dolgozók) támogatása érdekében, olvassa el a [Távmunkások támogatása a Microsoft Teams segítségével](https://docs.microsoft.com/microsoftteams/support-remote-work-with-teams) című cikket. A Microsoft 365 FastTrack Program keretében is jogosult lehet támogatásra a központi telepítéshez – kérés benyújtásához keresse fel a [FastTrack Centert](https://www.microsoft.com/fasttrack).

Minden Teams-ügyfélnek:

- **Most ismerkedik a Teamsszel?** Olvassa el [A Microsoft Teams használatbavétele](https://docs.microsoft.com/microsoftteams/get-started-with-teams-quick-start) című cikket.
- **Teams-vendéghozzáférés engedélyezése:** Tekintse át a [Teams vendéghozzáférésének ellenőrzőlistáját](https://docs.microsoft.com/microsoftteams/guest-access-checklist), és győződjön meg arról, hogy minden lépést elvégzett. További források:
    - [A Microsoft Teamsbeli vendéghozzáférés ismertetése](https://docs.microsoft.com/microsoftteams/guest-access)
    - [Beállítás – A Microsoft Teamsbeli vendéghozzáférés ellenőrzőlistája](https://docs.microsoft.com/microsoftteams/guest-access-checklist)
    - [Vendég csatlakozása egy csapathoz](https://docs.microsoft.com/microsoftteams/guest-joins)

- **Teams-értekezletek és betárcsázás**: Segítségre van szüksége a hangkonferencia bekapcsolásához vagy beállításához a Microsoft Teamsben? A felhasználó nemrégiben lett létrehozva? Ha igen, akkor a **beállítások érvénybe lépéséhez** várnia kell 2-24 órát. 

    Ha ellenőrizni szeretné, hogy a felhasználó rendelkezik-e a hangkonferenciára vonatkozó licenccel és alapértelmezettként beállított nem ingyenes számmal:
    1.    Válassza az Aktív felhasználók elemet, majd jelölje ki a kérdéses felhasználót.
    2.    A felügyeleti központ verziójától függően válassza a Licencek és appok lehetőséget, vagy kattintson a Szerkesztés elemre a Terméklicencek panelen.
    3.    Ellenőrizze, hogy a felhasználó rendelkezik-e licenccel a Hangkonferencia, Microsoft Teams és a Skype Vállalati online verzió (2. csomag) esetén.
    4.    A Felügyeleti központokban kattintson Az összes megjelenítése, majd a Teams lehetőségre.
    5.    A Microsoft Teams Felügyeleti központban kattintson az Elavult portálverzió lehetőségre.
    6.    A Skype Vállalati verzió felügyeleti központjában kattintson a hangkonferencia, majd a felhasználók elemre.
    7.    Jelölje ki a kérdéses felhasználót, és ellenőrizze, hogy a felhasználó rendelkezik-e alapértelmezett nem ingyenes telefonszámmal.
    
    További információért olvassa el a [Hanghíváscsomagok az Office 365 Nagyvállalati E5 csomaghoz](https://docs.microsoft.com/microsoftteams/calling-plans-for-office-365) című cikket, vagy hívja a Microsoft kereskedelmi számlázási csapatát a licencelésre vonatkozó kérdésekkel kapcsolatos segítségért.

    További források:

    - [Értekezletek és konferenciák a Microsoft Teamsben](https://docs.microsoft.com/microsoftteams/deploy-meetings-microsoft-teams-landing-page)
    - [Az Office 365 Hangkonferencia szolgáltatása](https://docs.microsoft.com/microsoftteams/audio-conferencing-in-office-365)

- **A Teams Exploratory licence**: A Microsoft Teams Exploratory felület lehetővé teszi, hogy szervezetében az Azure Active Directoryt (AAD) használó és a Teams licencével nem rendelkező felhasználók elindítsák a Teams felderítési felületét. A rendszergazdák kapcsolhatják be vagy ki ezt a funkciót a szervezetük felhasználói számára. A korábbi [Microsoft Commercial Cloud Trial](https://docs.microsoft.com/microsoftteams/iw-trial-teams) verziót mostantól a Teams Exploratory felület váltja fel.

    További források:

    - [Hogyan regisztrálhatnak a felhasználók a Teams Exploratory felületre?](https://docs.microsoft.com/microsoftteams/teams-exploratory#how-users-sign-up-for-the-teams-exploratory-experience)
    - [A Teams Exploratory felület kezelése](https://docs.microsoft.com/microsoftteams/teams-exploratory#manage-the-teams-exploratory-experience)

- **Privát csatornák**: A Microsoft Teamsben a privát csatornák a csapatain belüli együttműködésre szolgáló kiemelt helyek. A csatornát csak a csapat azon felhasználói érik el, akik a privát csatorna tulajdonosai vagy tagjai. A vendégeket is beleértve bárki felvehető egy privát csatorna tagjaként, feltéve hogy már a csapat tagjai.

    Privát csatornát akkor érdemes használnia, ha az együttműködést azokra szeretné korlátozni, akiknek információkra van szükségük, illetve ha meg szeretné könnyíteni a kommunikációt egy adott projekthez rendelt személyek csoportjának anélkül, hogy egy újabb felügyeletet igénylő csapatot kellene létrehoznia.

    További források:
    - [Privát csatorna létrehozása és tagsága](https://docs.microsoft.com/microsoftteams/private-channels#private-channel-creation-and-membership)
    - [A privát csatornák tagságának és beállításainak kezelése](https://docs.microsoft.com/microsoftteams/private-channels#manage-private-channel-membership-and-settings)

- **Értekezletszabályzatok**: Az értekezletszabályzatok használhatók a szervezete felhasználói által ütemezett értekezletek résztvevőinek elérhető funkciók szabályozásához. Miután létrehozott egy szabályzatot, és elvégezte a módosításokat, felhasználókat rendelhet a szabályzathoz. 
    - **Értekezletszabályzat módosítása vagy létrehozása**: Ha értekezletszabályzatot szeretne módosítani vagy létrehozni, keresse meg a **Microsoft Teams Felügyeleti központ > Értekezletek > Értekezletszabályzatok** beállítást. Válasszon egy szabályzatot a listából, vagy válassza a Hozzáadás lehetőséget. Ha új szabályzatot hoz létre, adja meg a nevét és a leírását. A név nem tartalmazhat speciális karaktereket, és nem lehet hosszabb 64 karakternél. Adja meg a kívánt beállításokat, majd kattintson a **Mentés** gombra.

        Tegyük fel például, hogy van néhány felhasználója, és korlátozni szeretné az értekezlethez szükséges sávszélességet. Érdemes létrehoznia egy „Korlátozott sávszélesség” nevű új szabályzatot és letiltani a következő beállításokat:

        A **Hang és videó** csoportban:
        - Kapcsolja ki a Felhőalapú rögzítés engedélyezése beállítást.
        - Kapcsolja ki az IP-videó engedélyezése beállítást.

        A **Tartalommegosztás** csoportban:
        - Tiltsa le a képernyőmegosztási módot.
        - Kapcsolja ki a Rajztábla engedélyezése beállítást.
        - Kapcsolja ki a Megosztott jegyzetek engedélyezése beállítást.

        Ezután rendelje hozzá a szabályzatot a felhasználókhoz.

- **Értekezletszabályzat hozzárendelése felhasználókhoz**

    1. A Microsoft Teams Felügyeleti központ bal oldali navigációs panelén keresse meg a **Felhasználók** lehetőséget, és kattintson a felhasználóra.
    2. A felhasználónévtől balra kattintva jelölje ki a felhasználót, és kattintson a **Beállítások szerkesztése** lehetőségre.
    3. Az **Értekezletszabályzat**, csoportban jelölje ki a hozzárendelni kívánt szabályzatot, majd kattintson az **Alkalmaz** gombra.

    Ha egyidejűleg több felhasználóhoz szeretne egy szabályzatot hozzárendelni, olvassa el a [Teams-felhasználóbeállítások tömeges szerkesztése](https://docs.microsoft.com/microsoftteams/edit-user-settings-in-bulk) című cikket. Teheti a következőket is:

    1. A Microsoft Teams Felügyeleti központ bal oldali navigációs panelén keresse meg az **Értekezletek > Értekezletszabályzatok** részt.
    2. Jelölje ki a szabályzatot a szabályzat nevétől balra kattintva.
    3. Válassza a **DNS kezelése** elemet.
    4. A **Felhasználók kezelése** panelen a megjelenítendő vagy a felhasználónév alapján keresse meg a felhasználót, majd kattintson a **Hozzáadás** gombra. Ismételje meg ezt a lépést minden hozzáadandó felhasználó esetében.
    5. Miután befejezte a felhasználók hozzáadását, kattintson a **Mentés** gombra.

- **Hibaelhárítás hiányzó tárcsázó esetén:**  

    - Győződjön meg arról, hogy a felhasználó rendelkezik hozzárendelt [Teams-licenccel](https://docs.microsoft.com/MicrosoftTeams/assign-teams-licenses).
    - Győződjön meg arról, hogy a felhasználó rendelkezik hozzárendelt [híváscsomaggal](https://docs.microsoft.com/MicrosoftTeams/calling-plan-landing-page).
    - Engedélyezze a felhasználóknak a [Vállalati hangkommunikációt](https://docs.microsoft.com/skypeforbusiness/skype-for-business-hybrid-solutions/plan-your-phone-system-cloud-pbx-solution/enable-users-for-enterprise-voice-online-and-phone-system-voicemail#to-enable-your-users-for-phone-system-in-office-365-voice-and-voicemail).

- **Teams-bejelentkezés hibaelhárítása:** Először győződjön meg arról, hogy a [Microsoft Teams szolgáltatás működik](https://admin.microsoft.com/Adminportal/Home?source=applauncher#/servicehealth). Ezután keressen általános hibakódokat, és nézze át a következő cikket: [Miért tapasztalok problémát a Microsoft Teamsbe való bejelentkezéskor?](https://support.office.com/article/a02f683b-61a3-4008-9447-ee60c5593b0f)  Érdemes lehet elolvasni az [Identitásmodellek és hitelesítés a Microsoft Teamsben](https://docs.microsoft.com/MicrosoftTeams/identify-models-authentication) című cikket is.

**Oktatási felhasználóknak:**

Ha a felhasználóknak megjelenik a „Ne maradjon le semmiről!” üzenet Feltétlenül [engedélyezze a Microsoft Teamst az iskolájának](https://docs.microsoft.com/microsoft-365/education/intune-edu-trial/enable-microsoft-teams). Az oktatási csomag bérlőiben a Microsoft Teams nincs alapértelmezés szerint engedélyezve; először be kell kapcsolnia azt.

Ezután a [Távoli tanítás és tanulás az Office 365 Oktatási verzióban](https://support.office.com/article/remote-teaching-and-learning-in-office-365-education-f651ccae-7b65-478b-8366-51bb884025c4) című cikket tanulmányozva megismerheti az iskola beállítására, az óravázlat-tervezésre, a virtuális értekezletekre és a diákokkal való tartalommegosztásra vonatkozó legújabb útmutatót.

Végül tanulmányozza a Microsoft Teams rendszergazdai oktatóvideókat, bemutatókat és sok mást itt: https://docs.microsoft.com/MicrosoftTeams/itadmin-readiness#technical-training. 
